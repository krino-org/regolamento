# Struttura e processi

Come giá accennato, per l’avvio di ogni progetto sono indispensabili due condizioni:&#x20;

1. la disponibilità di almeno due **referenti** che si occupino di seguire le diverse fasi del progetto;&#x20;
2. la disponibilità di un numero adeguato di **soc\* interessat\*** che garantiscano la propria **partecipazione attiva e continuativa** in relazione all’impegno richiesto dallo specifico progetto, comunicando con [**chiarezza e trasparenza**](../../partecipazione/accountability.md) le finestre temporali in cui potranno collaborare.

Se non si realizzano queste due condizioni, il progetto non viene avviato.

Ciascun progetto parte da una **scheda descrittiva**.

In seguito alla scrittura da parte de\* referenti di un **workflow**, dove sono elencate tutte le attività previste, ogni soc\* coinvolt\* nel progetto segnala i task che vorrebbe prendersi in carico. A quel punto, l\* referenti compilano l’elenco assegnando ad ogni persona uno o più task, in base alle disponibilità dichiarate e ad un’equa distribuzione di risorse per gli obiettivi prefissati.

Un\* soc\* che si accorge di non poter svolgere il task del quale è responsabile entro la scadenza, è tenut\* ad avvisare l\* referenti della variata disponibilità. Se un\* soc\* parte del team di lavoro non può essere presente ad una delle riunioni periodiche deve allo stesso modo avvisare per tempo l\* referenti.

Alla fine di ogni progetto c’è una riunione finale di **analisi collettiva**: si tratta di un momento fondamentale per la crescita dell’associazione, all’interno del quale vengono presentate e discusse le varie fasi di realizzazione del progetto e si individuano i punti di forza e i margini di miglioramento per quanto riguarda i **risultati**, e - soprattutto - i **processi collaborativi**. La riunione è solitamente convocata da\* referenti entro 2 settimane dalla conclusione del progetto, cercando di garantire un’ampia partecipazione, comprensiva anche de\* soc\* che non hanno fatto parte dei gruppi di lavoro.
