# Gruppi di lavoro

L’espressione “gruppi di lavoro” indica l’insieme delle persone coinvolte in un **determinato progetto**.&#x20;

**Non esistono pertanto gruppi di lavoro permanenti**: non c’è, per esempio, una redazione o un social media team di KRINO, così come non esiste un\* caporedattor\* o un\* grafic\*.

L’unico requisito per partecipare ai gruppi di lavoro è **essere soc\* di KRINO** e impegnarsi volontariamente per il completamento di un'attività tra quelle elencate in ogni progetto in corso, nel rispetto dei [processi collaborativi](./) e delle [forme di partecipazione](../../partecipazione/forme-di-partecipazione.md) dell’associazione che sono codificati nel presente regolamento.

In alcuni casi è possibile che **persone non associate** prendano parte ai progetti: è necessario che queste seguano i normali processi collaborativi di KRINO (partecipazione alle riunioni di progetto, candidatura per specifici task, intervento durante l’analisi collettiva, etc.). **Limitatamente alla durata del progetto** possono avere accesso, se necessario, ad uno o più canali interni all’associazione, ma non possono gestire i canali esterni né diventare referenti di progetti. Al termine della loro collaborazione, possono decidere se iscriversi all’associazione e contribuire in maniera attiva. Questo tipo di collaborazione temporanea nei progetti non va confusa con le [consulenze esterne](../../lassociazione/consulenze-esterne.md).

I gruppi di lavoro saranno costituiti nella maniera **piú eterogenea possibile** per sensibilitá, background, età ed esperienza associativa. Chiunque può in qualunque momento proporsi contattando l\* referenti, senza alcun prerequisito basato sulle competenze pregresse. L’obiettivo è che da un lato le persone con più esperienza e maturità in uno specifico ambito supportino le altre persone, riconoscendole come un valore al processo collaborativo, dall’altro lato che queste ultime si relazionino a loro volta in modo propositivo e autocritico, con il desiderio di crescere e migliorarsi. Si incoraggiano inoltre gruppi che favoriscano la collaborazione tra persone con poca familiarità l’una con l’altra, in modo da sperimentare differenti metodi di lavoro e affinché lo svolgimento dei progetti sia anche un momento di socializzazione.

