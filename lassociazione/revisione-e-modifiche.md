# Revisione e modifiche

## Il Regolamento

Il Regolamento di KRINO, ovvero l'insieme dei principi e delle pratiche raccolti in questo documento, è periodicamente soggetto a un processo di revisione collettiva.

Di norma, una volta ogni tre anni, si tiene un momento associativo (progetto _Revisione Regolamento_) il cui obiettivo è quello di discutere collettivamente i principi già in essere, eventualmente aggiornarli, far emergere nuovi spunti e necessità e anche favorire l'interiorizzazione di tali principi da parte di nuov\* soc\*.

### Come si svolge?

* L\* president\* in carica, almeno due mesi prima della fine del suo mandato, individua l\* referenti del progetto. Per continuità, è opportuno che l\* presidente o l\* vicepresidente faccia parte di questo gruppo di lavoro.
* Il gruppo si occupa di redigere una serie di domande che riguardano i vari aspetti contenuti nei principi e nel regolamento per stimolare la riflessione collettiva. La definizione delle modalità di lavoro è a discrezione de\* referenti, in linea con i principi e con i processi già sperimentati nei progetti.
* A fine lavori, il gruppo si occupa di aggiornare il documento pubblico, avendo cura allo stesso tempo di archiviare la versione precedente sul drive dell'associazione per mantenere uno storico.

Durante l'assemblea ordinaria annuale viene in ogni caso rinnovato il consenso sui principi e sul regolamento in essere.

### Modifiche indifferibili

Nel caso in cui un\* soc\* ritenga che ci sia la necessità di effettuare modifiche in modo urgente e indifferibile, se ne discute durante l'assemblea ordinaria annuale.

È necessario in questo caso che l\* soc\* invii una mail all'assemblea tutta per tempo (almeno quindici giorni prima dell'assemblea ordinaria), dettagliando la modifica e le riflessioni a riguardo, e richiedendo che la modifica venga inserita all'ordine del giorno dell'assemblea ordinaria.

L\* presidente prende a questo punto atto della richiesta, consulta l\* soc\* o esamina la discussione sviluppatasi in mail e, avendo valutato che la richiesta sia un’esigenza condivisa, inserisce il punto all'ordine del giorno dell'assemblea ordinaria annuale.

## Lo Statuto

Lo statuto può essere modificato soltanto nel corso di un'assemblea ordinaria.

Qualsiasi soc\* può richiederne la modifica: come nel caso del regolamento, è necessario che l\* soc\* invii una mail all'assemblea tutta per tempo (almeno quindici giorni prima dell'assemblea ordinaria), dettagliando la modifica e le riflessioni a riguardo, e richiedendo che la modifica venga inserita all'ordine del giorno dell'assemblea ordinaria.

L\* president\* prende a questo punto atto della richiesta, consulta l\* soc\* o esamina la discussione sviluppatasi in mail e, posto che la richiesta sia condivisa da un sufficiente numero di soc\* , inserisce il punto all'ordine del giorno dell'assemblea ordinaria annuale.
