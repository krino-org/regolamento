# Forme di partecipazione

Partecipare in KRINO significa condividere un ambiente di **discussione, progettualità e socializzazione** intorno ai temi delle Digital Humanities e della cultura digitale.

La partecipazione può avvenire a **diversi livelli**, non è obbligatoria ma subordinata soltanto alla volontá e alla disponibilità di ogni soci\*.

Non c’è, quindi, in KRINO una divisione ufficiale tra soc\* attiv\* e sostenitor\*, dal momento che chiunque sia iscritt\* all’associazione e abbia rinnovato la propria quota annuale può entrare a far parte degli spazi partecipativi.

Le forme di partecipazione individuale sono molteplici e possono cambiare nel corso del tempo in base al mutare delle disponibilità di ciascun\* soci\*; si può, ad esempio, decidere di essere semplicemente presenti nelle assemblee, condividere informazioni nei canali interni o collaborare in modo più attivo all’interno di specifici progetti e gruppi di lavoro.

Tali disponibilità vanno esplicitate in modo chiaro all’interno dei momenti associativi, aggiornando l’assemblea nel caso di imprevisti o altri impegni che non consentano lo svolgimento delle attività secondo i modi e i tempi concordati.

Ogni soci\* si impegna, inoltre, a rispettare i principi di [inclusività](../lassociazione/principi/inclusivita.md) e [interdisciplinarità](../lassociazione/principi/interdisciplinarita.md), che non sono in KRINO meri ideali teorici, ma una pratica quotidiana che guida l’associazione nello svolgimento di ogni attività.

Questo significa che per partecipare:

* **non esistono prerequisiti**, come conoscenze pregresse o titoli di studio;
* **non c’è l’obbligo di occuparsi di un particolare ambito**, magari in linea con il proprio background, ma si può dare la disponibilità per collaborare in qualunque attività;
* **non ci sono ruoli fissi** (redattor\*, grafic\*, social media manager) e ciascun soc\* può entrare a far parte di un gruppo di lavoro unicamente sulla base dei propri interessi.
