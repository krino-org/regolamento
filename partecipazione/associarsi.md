---
cover: ../.gitbook/assets/pexels-eugene-capon-1261820.jpg
coverY: 23.263870094722595
---

# Associarsi

**KRINO** è un’associazione aperta e inclusiva, che incentiva e promuove l’adesione di nuov\* soc\* tramite una campagna di tesseramento annuale. Per inviare la domanda di adesione è sufficiente collegarsi alla pagina dedicata sul nostro [sito](https://www.krino.org) dove inserire i propri dati, dichiarare l’adesione allo Statuto e al regolamento interno, e infine effettuare il pagamento della quota annuale.

Ogni anno, l’Assemblea de\* soc\* delega due persone - solitamente l\* referenti della campagna di tesseramento - a occuparsi della gestione delle richieste di associazione, le quali controllano che i dati siano stati compilati correttamente e l’avvenuta ricezione delle quote. Entro una settimana, i nominativi vengono temporaneamente inseriti nel Libro de\* Soc\* non ufficiale, poi approvati alla prima assemblea “utile” ricevendo la tessera annuale, ed infine inseriti nel Libro de\* Soc\*.&#x20;

Le persone delegate inviano inoltre un sollecito a\* soc\* già iscritt\* per il pagamento della quota annuale, aggiornando di conseguenza il Libro de\* Soc\* e consegnando le tessere dell’anno. Al termine dell’anno associativo, preferibilmente durante l'assemblea ordinaria annuale, le persone incaricate presentano all’Assemblea un report dove è indicato il numero de\* nuov\* soc\* e la variazione rispetto all’anno precedente (considerati anche i mancati rinnovi).

Per i tempi di adesione e la campagna associativa, fare riferimento al calendario annuale.
