# Accountability

All’interno del modulo di richiesta per associarsi a KRINO, viene chiesto di indicare il proprio interesse a partecipare attivamente, da cui deriva la **divisione informale tra soc\* attiv\* e sostenitor\*** che aiuta a livello organizzativo nella gestione delle varie attività.

Durante le assemblee periodiche, è previsto poi un momento dedicato in cui ogni soc\*, in un clima di corresponsabilità e condivisione, palesa in modo chiaro le proprie disponibilità per il quadrimestre di riferimento.&#x20;

Per **disponibilità** si intende la concreta possibilità di dedicare del tempo all'associazione, manifestando la volontà di svolgere almeno una delle seguenti attività:&#x20;

* partecipare attivamente ad uno o più [**gruppi di lavoro**](../progetti/struttura-e-processi/gruppi-di-lavoro.md);&#x20;
* ricoprire il ruolo di [**referente**](../progetti/struttura-e-processi/referenti.md) in uno o più progetti.

La disponibilità data diventa un **impegno preso** nei confronti dell’associazione: sarà infatti poi l’associazione intera a beneficiarne o ad esserne danneggiata se le attività non vengono portate a termine o se vengono realizzate in modo approssimativo. È importante coltivare la **consapevolezza collettiva e individuale** che se un\* soc\* non è “affidabile”, i gap lasciati ricadranno su altr\* soc\* già impegnat\* in altri task di uguale importanza, mettendol\* quindi in una condizione di difficoltà.

In qualsiasi momento ciascun\* soci\* può decidere di allontanarsi dall’associazione o da un determinato progetto, con il dovere di **palesarlo in modo trasparente e chiaro**, scrivendo ai relativi referenti. Non è necessario che fornisca una spiegazione per il proprio allontanamento, se preferisce non farlo. Qualora desideri poi tornare a partecipare, potrà mettersi in contatto con l’Assemblea de\* soc\* indicando le proprie disponibilità.
